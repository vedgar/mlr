## Upute za predaju zadaća

Najbolje bi bilo sve predavati u digitalnom obliku - pošaljite mail.

Haskell kod ili pišite u nastavku filea na koji se odnosi (za prvu zadaću `ls.hs`), ili (bolje) pišite u zasebni file iz kojeg ste `import`ali originalni file.

Teorijski dio možete pisati u LaTeXu (svakako pošaljite source!), ili bilo gdje gdje imate dovoljnu ekspresivnost za pisanje matematičkih formula,
ili pak na papire koje ćete skenirati i poslati mi slike mailom.

Ako baš želite, možete zadaću predati i u papirnatom obliku, možete čak i Haskell kod pisati rukom :-), no ne znam zašto bi to netko (računarac!) u 21. stoljeću radio.

Krajnji rok za predaju 1. zadaće je ponedjeljak 21. ožujka 2016. u 9:00.

Smijete se konzultirati međusobno, ali pokušajte ono što ste doznali u tim konzultacijama napisati svojim riječima.
"Skoro fotokopirane" zadaće izlažu vas opasnosti negativnih bodova!
Zadaće nisu obavezne i ne nose puno bodova - bolje je ne predati zadaću nego je prepisati bez razumijevanja.

Naravno, programski zadaci na zadaćama su dobra priprema za praktični kolokvij. Zato je dobro bar pokušati ih samostalno riješiti.
